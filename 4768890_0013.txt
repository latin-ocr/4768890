5

Sauppii lexilogo facili negotio plus quam trecenta eiusmodi vocabula congerere possis*
Vel Homericas locutiones et dicendi formam atque numeros imitatur. Sic τάφρος ὀρυκτή
Anab. I 7, 14 legitur, πέτραι ἠλίβατοι Anab. Ι 4, 4. Cum verbis Cyrop. I 4, 24 μαι-
νόμενον τῇ τόλμῃ Stephanus comparat locum Od. IX 3503 cfr. Il. V 185; VIII 3557*

Tum etiam dialecti Ionicae multa apud Xenophontem sunt exempla. Saepe fit, ut,
quae ex poetarum usu Xenophon recepit vocabula, Ionibus quoque sint usitata. Referam,
quae vocabula et Ionica et poetica ex Anabasi in indice Latino coacervaverit Cuehner.
ἀγορά, αἰγιαλός, αἴθειν, ἄκληρος, ἂναχάζειν, ἆπαμείβεσθαι, ἀπερύκειν, ἇπονοστεῖν,
βλάβος, διαμπερές, διδέναι, δορπηστός, δουπεῖν, ἐξαλαπάξειν, ἐρύκειν, ἠλίβατος, θα-
μινά, λάχος, μολεῖν, ὁλοίτροχος, πολίζειν, σίνεσθαι, τρεῖν.”“”“’ξ Nec dubium esse mihi
quidem videtur, ex Ionum sermone quin Xenophon nomina in τῇ exeuntia admiscuerit
sermoni suo. Fallitur Heilandus p. 6, qui putat cas Atticas formas esse, fallitur Sturzius,
qui a Laconibus eas formas petitas esse iudicat. Valde insuper his nominibus Xeno-
phontem delectari multis exemplis docuit Piersonus ad Moerid. p. 116. Ex Cyrop. eius-
modi nomina affert Cobctus N. L. p. 388 γνωστήρ VI 2, 393 ἐπιτακτήρ ΙΙ 3, 4; ὀπτήρ
IV 5, 17; φραστήρ ibid. et iterum V 4, 4Ο; θεραπευτήρ VH 5, 653 ἀποδεκτήρ et ὃοτήρ
VIII 1, 9; praeterea Homericum μνηστήρ VIII 4, 15.

Superest, ut Dorica vocabula commemorem, quorum permulta apud Xenophontem in-
veniuntur. Longum est ea enumerare, inspicias, quae de iis Heilandus l. c. explicavit.

Quae longe aliena sunt a puritate dialecti Atticae. Sed non mirabimur epicam,
Doricam, Ionicam dialectum tantum valuisse ad constituendam dictionem Xenophonteam,
cum primum quidem meminerimus, illa aetate poe'sin ad fastigium pervenisse et apud
omnes Graecos pervulgatam summo in honore fuisse. Huc accedit, quod in Dorica simul
atque in Ionica lingua multa sunt usitata, quae Attici poetis tantum concedunt. Tum
vero, quod ad Ionicae atque Doricae dialecti vestigia attinet, jam Helladius, unde mira
illa Xenophontis et intermixta Ionicis complusculis et Doricis proprietatibus dicendi ratio
orta esset, explicare sibi proposuit. Vide eius verba ap. Phot. cod. 279 p. 533 Bekk.:
οὐδὲν θαυμαστὸν εἴ τινα παρακόπτει τῆς πατρίου φωνῆς (ὁ Ξενοφῶν) ἀνὴρ ἐν στρα-
τείαις σχολάζων καὶ ξένων συνουσίαις. Neque igitur mirabile est eum. linguae Atticae
puritatem in delectu verborum non satis servasse, qui primum procul ab urbe militatum
abierat, tum urbe eiectus tam diu patria et civium sermonibus carebat, mirum potius est,
quod patriam dialectum tam pio animo et ita servaverit, ut, qui de eo scripserunt, ora-
tionem simplicem et dilucidam, nativa suavitate et venustate commendatam, ad de·
centiam compositam, omnibus denique Attici sermonis leporibus et veneribus conditam
praedicarent-1-

Quae si excipimus, universum Xenophontis verborum apparatum ab Atticismo non ab—
horrere intellegemus. Iam autem vidimus eum fere semper ab eis, quae antiquioris Attici

³* Sauppe Xen. vol. V p. 290 se ex Xenoph. 316 vocabula poetarum, 99 Ionicae, 63 Doricae dia-
lecti propria computasse dicit.
*¹* Alia eiusmodi vide apud Heiland. Quaestionum de dialecto Xenoph. capp. sell.
*³³* cf. Popponem ad Cyrop. XXXIX. ·
-l- Cicero de or. 11 14, 58. Brut. XXX 132. Dion. Halic. VI p. 778 R.

