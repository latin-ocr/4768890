8

probanda videtur esse. Ubi vero vel bonae notae codices σύν et συν - tradunt, uti ap.
Thuc. I 1, 1. Laurentianus C. συνέγραψε et συνιστάμενον exhibet, et I 1, 2 συμβαίνει,
huius scripturae usus incuriae librariorum ,imputandus est. Nam huius scripturae, eins
scilicet, quae σύν habet. tam rara exempla extant, ut, etiamsi lapides nos eam rem non
edocerent, dubitare non oporteat editores ξύν per Thucydidem restituere. Nec apud So-
phoclem et Euripidem hanc scripturam reiiciendam esse censeo, ubi per metrum et numeros
licet. Reponi hanc formam iam Porson. ad Eur. Hoc. 112 illis condicionibus iussit, qui
σύν praeterea servare vult euphoniae gratia, velut Soph. Phil. 122 ἐπείπερ εἰσάπαξ συ-
νῄνεσα, quo loco, ut mihi quidem videtur, ξυνῄνεσα reponi sine ullo potitae damno potest.
Elmsleio autem ad Aesch. Prom. 39 σύν post brevem vocalem ubique praeferendum esse
nec nisi versus initio aut metri causa ξύν ponendum videbatur. Longe plurimis denique
locis ξύν servatum est apud Aristophanem, sed ne apud eum quidem desunt in codd.
aliqua scripturae alterius exempla, uti Nub. 49 ταύτην ὅτ’ ἐγάμουν συγκατεκλινόμην ἐγώ.
Sed hanc quoque codicum inconstantiam librariis tribuendam et ξύν nusquam non repo-
nendum esse existimo. Edoceri enim nos ex hoc Comici usu mihi videor scripturam per
ξ propriam fuisse linguae vulgaris, quae postea quo’que ξύν servavit et amplexa est, σύν
vero urbanitatis colorem addidisse et fuisse polition's linguae scriptorum, qui post Euclidis
praeturam conscripserunt. Confirmatur haec mea sententia oratorum libris; nam bis tan-
tum ξύν legi apud Isocratem tradit H. Stephani Thesaurus, qui loci ut emendarentur, iam
Baiterus suasit. Isocrates hanc praepositionem adamasse non videtur. cfr. πρὸς Δημό-
νικον ed. Ο. Schneider § 16. — De Platonis scriptura conferas Martin Schanz. nov. comm.
Platon. p. 157 et Schneider. Plat. Civ. p. 69 Β. Alexandri temporibus haec scriptura
per? plane exolevisse nec adhibita videtur esse, nisi a scriptoribus antiquitatis speciem
affectantibus. At tamen crebro apparet apud scriptores Thucydidi proximos, Xenophon-
tem alios, apud quos scriptores dubium fortasse potest esse, utrum σύν ubique restituen-
dum sit, necne. Xenophontis enim erat in chartam coniicere neque multo limae labore
opera perpolire. Quo fit, ut non ubique constans sibi videatur eius elocutio. In primis
in Hellenicis et in Memorabilibus ξύν ab optimis codd. suppeditatur, sed tamen etiam hi
formae σύν favent. Nusquam jam Schneiderus hanc formam exhibet in Anabaseos editione
secunda, ter in Cyrop. VII 5, 6 ξυνείρειν; IV 6, 5 ξυμφορά; VIII 4, 27 ξυμπροπέμ-
nem semel in Laced. rep. II 1 ξυνίεναι. Perpauci igitur apud eum huius scripturae
sunt loci, nbi optimi codd. in ξ conspirant, ita ut iam propter hanc locorum paucitatem
vix dubitare possimus, quin Xenophon ad formam aequalibus communem semper scripserit
σύν. Persuasum enim habeo ex iis, quae supra monui, apparere non ξύν, sed σύν iam
eius aetatis fuisse, qua Xenophon libros suos conscriberet. Qua de causa recentiores
editores ubique σύν pro ξύν suo iure Xenophonti restituisse mihi videntur, uti F. Voll—
brecht. in Anabasi, L. Dindorf. B. Buechsenschuetz. in Hellenicis. Tribuo igitur ξύν anti-
quiori, σύν recentiori Atticae dialect0.*

Nunc transgrediamur ad nomen φαῦλος, quod φλαῦρος quoque scribitur. Illud vere,
quod grammatici statuunt, discrimen: φλαῦρον τὸ μικρὸν κακὸν, φαῦλον τὸ μέγα, aut
vanum videtur esse, aut tam subtile, ut parum nos adiuvet. Φαῦλος semper Thucydides

 

'⁸' Tycho Mommsen, De ξύν et μετά praepp.

