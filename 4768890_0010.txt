2

καὶ σαφὴς καθάπερ ἐκεῖνος. ἐκλέγει δὲ ὀνόματα συνήθη τε καὶ προσφυῆ τοῖς πράγμασι
καὶ συντίθησιν αὐτὰ ἡδέως πάνυ καὶ κεχαρισμένως, οὐχ ἧττον εΗροὸότου. ·

Quint. J. O. Χ p. 223 edit. Bip. iu hunc fere modum dc eo loquitur: quid ego
commemorem Xenophontis iucunditatem illaminaffectatam, sed quam nulla possit affec-
tatio consequi, ut ipsae finxisse sermonem Gratiae videantur et in hunc transferri illud
iustissime possit in labris eius sedisse quandam persuadendi dcam. Etiam alibi simili
modo de eius elocutione iudicat.

Diog. Laert. p. 19 habet: ἐκαλεῖτο δὲ καὶ Ἀττικὴ μοῦσα γλυκύτητι τῆς ἑρμηνείας et
Suidas s. v. Ecvocptbw: αὐτὸς δὲ Ἀττικὴ μέλιττα ἐπωνομάζετο. Denique in Hermogene
περὶ τῆς τοῦ Ξ. ἰδέας est: καθαρὸς δὲ καὶ εὐκρινὴς, εἴπερ τις ἕτερος, ὃ Ξενοφῶν.

Quin etiam cum pleraque nomina propria apud Graecos certam et manifestam signi-
ficationem haberent, non defuere, qui existimarent non frustra et vano omine Xenophonti
nomen inditum esse. Nomen enim Xenophontis significare eum, qui nova quadam et
singulari dicendi facultate praeditus esset; componi a ξένον i. e. novum, singulare, et
(peirn, pro quo φημί Attici usurparent. Hoc vero nomen ei ,inditum esse ob singularem
sermonis suavitatem et inaffectatam iucunditatem. Sed alii aliter de Xenophontis nomine
senserunt.

Intellexeris tamen omnes veteres scriptores in laude elocutionis Xenophontcae con-
sentire atque ita de eo iudicare, ut vix in dubitationem vocari possit, quin recentioribus
scriptoribus Atticis adnumerandus sit, neque, quo usus est dicendi genere, cum asperitate
et austeritate dialecti antiquioris comparandum.

Longe aliter de eo sentientes nostri aevi permulti viri docti crimini ei dederunt, quod
lingua sit impromptus, durus, rudis* Neque mirum hoc est. Sciendum enim persaepe
libros Xenophontis nomine ornatos esse, qui abiudicandi ei sunt, veluti ex eis, qui etiam
nunc extant, libellus ille de republica Atheniensiumf* Cuius libelli auctoritas ad elocu-
tionem Xenophonteam depingendam nihil potest valere, reliquos tamen, qui in editionibus
recentioribus eduntur, libros ad disceptationem admisi. Tum notum est iam a veteribus
Xenophontis libros ad usum scholarum adhibitos esse, quo factum est, ut iterum atque
iterum lectitati atque descripti pessime depravarentur. Denique cum posterioribus tem-
poribus studium priscae orationis revivisceret, scenicorum atque Thucydidis elocutionem
imitantes librarioli antiquioris linguae proprietates in Xenophontem intulerunt eiusque
orationem et linguae communis et Homericis formis male maculaverunt, ut nostra me-
moria librum Xenophonteum absurdissimis interpolationibus atque vitiis non inquinatum
vix invenias. Itaque caute de Xenophontis elocutione iudicium ferre viros illos oportebat.
Prava igitur et perversissima librorum Xenophonteorum traditione diu philologi plane ab
eius studio deterrebantur. Quam ob rem aliter fieri non potuit, quam ut male de eius
elocutione iudicarent viri docti neglecta laude veterum. Nuper Cobeti et L. Dindorfii
opera studium Xenophontis exsuscitatum est. Quorum accurata atque efficaci diligentia
multae interpolationes recisae, plurima vitia emendata sunt. Iam igitur videtur operae
pretium esse accuratius exponere, quomodo consentiat elocutio Xenophontea cum recen-

 

* Bernhardy, Wissensehaftliche syntax d. grieeh. Spr. Berlin 1829. p. 25.
*³ Moriz Schmidt, Memoire eines Oligarchen in Athen iiber die Staatsmaximen des Demos. Iena 1876.

