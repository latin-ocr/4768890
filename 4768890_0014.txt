6
0

sermonis peculiaria sunt, recedere, contra consentire in verbis deligendis quodammodo cum
Platone, Isocrate, in primis cum Andocide.

Fortasse haud absurdum videtur esse verba quaedam a consuetudine antiquiorum
plane recedentia, quae communia tamen sunt Xenophonti cum recentioribus, enumerare.
Ex eo quidem genere largus est numerus compositorum veluti ἆντιγνωμονεῑν Cyrop. IV
3, 8; ἂντικαλεῑν Conv. I 15; ἀντιπροσφέρειν Conv. V 9; ἆξιόκτητος Cyrop. V 2, ,1ος
ἀξιοπρεπὴς Conv. VIII 40 alia vocabula cum adiectivo ἄξιος coniuncta; ἅποθαῤῥεῖν
Oce. XVI 6; διακαθίζειν Oec. VI 6; διαχωρίζειν Oec. VIII 11; ἐκβοᾶν Ven. Vl 1ος
ἐπανακεῑσθαι Cyrop. III 3, 52; εὔπρακτος Anab. III 3, 20 alia eiusmodi. Tum huc
pertinet ἆσθενοῦν Cyrop. I 5, 3; ἀτρεμία ibid. VI 3, 13; βαρβαρίζειν Hell. V 2, 35;
δευτεραῖος, ἑκταῖος eiusmodi numeralia; δύσπνοια Ven. IX 203 εὐμενίζειν Cyrop. III
3, 22; θεοσέβεια Anab. II 6, 26 alia. Sed iam satis est.

His pertractatis jam licet transgredi ad orthographiae discrimen, quod intercedit inter
veteres scriptores Atticos atque Xenophontem. .

Atque ut a verbis γίγνεσθαι et γιγνώσκειν ordiamur, quae γίνεσθαι et γινώσκειν
quoque scribuntur, in codicibus scriptorum inde ab Homero usque ad infimorum temporum
libros inter utramque formam variatur. Tamen formas γίνεσθαι et γινώσκειν cum pro-
prias Ionicae dialecti tum poetarum fuisse epicorum iam eo apparet, quod longe prae-
valent in vetustissimis Homericorum carminum codicibus. Et testimonium haud obscurum
affert Eustathius, qui p. 1064, 2 dicit: τὸ δὲ γίνωσκε καὶ ἁπλῶς τὸ γινώσκειν οἱ μὲν
ὕστερον Ἀττικοὶ μετὰ καὶ δευτέρου γάμμα γιγνώσκειν φασίν, ὡς καὶ ὃ κωμικὸς δηλοῖ,
καθὰ καὶ τὸ γίνεσθαι γίγνεσθαι. (Όμηρος μέντοι ἀρχαϊκώτερον ἀγνοεῖ καὶ ἐν ἀμφοῖν
τὸ δεύτερον γάμμα· ἔστι δὲ ὅμως ἀκριβέστερον τὸ τῶν ὕστερον, εἰ καὶ εὐφωνότερον τὸ
τοῦ Ὁμήρου. Atticas formas γιγνώσκειν et γίγνεσθαι grammatici perhibent; tamen Poppo
l. c. Casselani et Augustani codicum nimio studio deceptus haud raro in libris optimis
γίνεσθαι reperiri dicit. Sed fallitur. Reliquorum bonorum codicum tantum Laurentiani
plut. 69 cod. 2 sex primae paginae a longe recentiore manu scriptae γίνεσθαι exhibent,
uti 1 13 ter; I 16: Ι 33, 2 alias. Reliqui omnes codices praestantissimi ad γίγνεσθαι
propendent. Qua de causa suo iure Bekkerus ad Thuc. I 2, 2 videtur admonuisse, ut
ubique per Thucydidem γίγνεσθαι et γιγνώσκειν restituatur: Quod vero alii eandem ratio-
nem etiam apud reliquos veteres Atticos observaverunt, recte mihi facere videor, quod
grammaticorum et librorum mss. auctoritatem secutus Atticis veteribus ubique restituo
γίγνεσθαι et γιγνώσκειν. Sed dubitem, num cum Stephani Thesauro recentioribus dia-
lecti Atticae auctoribus alteram formam relinquam. Sane linguae communis est, quam
amplectitur Aristoteles, et ubique, ni fallor, apud eum γίνεσθαι et γινώσκειν excutitur,
ut Pol. II 1, 11; 13; 14 alioquin saepissime. Quod vero attinet ad Xenophontem, Sturzius
L. X. s. v. dicit: »γίγνεσθαι et γίνεσθαις nam in libris nostris editis utrumque legitur«.
Ideo tantum editiones eum respicere apparet. Contra Krueger. in indice verborum Ana-
baseos editioni adiecto tribus tantum quatuorve locis γίνεσθαι nulla varietate in libris
optimis mss. scriptum esse contendit. Cui si fidem habemus, cum etiam grammatici
γίγνεσθαι et γιγνώσκειν Atticis tribuant, in Xenophontis libris ubique γίγνεσθαι resti-
tuendum esse censeo. Et profecto editores recentiores, inter quos est Krueger., Dindorf.,
Vollbrecht.‚ Buechsenschuetz.‚ Cuehner., ubique γίνεσθαι et γινώσκειν spreverunt.

