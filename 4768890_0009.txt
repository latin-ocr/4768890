· Observationum in dialectum -Xenophonteam
specimen primum
scripsit

f. Riemann.

Commentationem, quo iure in scriptis Xenophontis recentior Attica dialectus reperiri
dicatur, quam abhinc annos sex ad facultatem docendi impetrandam scripsi, typis usque
ad hunc diem exscribendam non curavi. Libenter igitur occasione, quae nunc mihi ob-
lata est, utor ad eam prodendam.

Cuius commentationis argumentum divisi in partes tres, quarum prima post artam
institutionem apparatum verborum apud veteres Atticae dialecti scriptores mihi obvenientem
cum Xenophonteo contuli, altera discrepantiam illorum atque Xenophontis, quae pertinet
ad flexiones nominum atque verborum, recensui, tertia denique de constructione dictionum,
quam Graeci σύνταξιν vocant, et de componendi ratione atque arte Xenephontea tractavi.

Sub exitum belli Peloponnesiaci demagogorum orationibus, postea principum illorum
oratorum studio rhetorico-grammatico plane novum dicendi genus obtrusum est Atticis,
longe illud remotum a prisca gravitate et abrupta austeritate antiquiorum, magis tamen
aptum ad sanam simplicitatem et concinnam sinceritatem expolitioris linguae. Quam sanam
et iucundam orationis simplicitatem omnes fere grammatici et qui de literis scripserunt,
admirati sunt. Equidem non ignoro audacissimum ideoque difficillimum esse certis finibus
et antiquiorem Atticam dialectum coercere et ab iis initium capere recentioris dialecti.
Quod si audebis, aptissime Euclidis praetura has duas dialectos secemes, quo anno novum
alphabetum ab Atheniensibus adhiberi coeptum est. Xenophontem, de cuius dialecto hic
explicaturus snm, aequalem Lysiae, Isocratis, post illum annum libros composuisse mani·-
festum est. Iam eo probabile est ad recentiorem dialectum eum accessisse. Huc accedit,
quod orationis Xenophonteae inaffectatam iucunditatem atque dulcem simplieitatem, quas
antiquiori Atticae dialecto vix tribuas, omnes fere scriptores laudant.

Ac Cicero quidem de or. II 14 de eo dicit: Xenophon, Socraticus ille, scripsit Histo-
riam leviore quodam sono usus et qui illum impetum orationis non habeat, vehemens
fortasse minus , sed aliquanto tamen, ut mihi quidem videtur, dulcior. Idem alibi voce
eius Musas quasi locutas esse prodit.

Dion. Halic. ad Cn. Pomp. hoe de eius elocutione iudicium fert: ὃ δὲ λεκτικὸς τρό-
πος πῇ μὲν ὅμοιος Ἡροδότου πῇ δὲ ἐνδεέστερος· καθαρὸς μὲν γὰρ τοῖς ὀνόμασιν ἱκανῶς

1

